# Pogosto zastavljena vprašanja

### @description Pogosto zastavljena vprašanja in odgovori o projektu Jelka FMF

## Kaj je projekt Jelka FMF?

Na [Fakulteti za matematiko in fiziko Univerze v Ljubljani](https://www.fmf.uni-lj.si/)
smo v okviru [Programerskega kluba FMF](https://programerski-klub-fmf.github.io/)
postavili jelko z lučkami, ki jih lahko programiramo.

Več informacij o Jelki FMF lahko najdete na [spletni strani projekta](https://jelka.fmf.uni-lj.si/about/).

## Kaj je urejevalnik Jelkly?

Urejevalnik Jelkly je spletni urejevalnik, ki ga lahko uporabite za programiranje
vzorcev za Jelko FMF. Omogoča vizualno programiranje z bloki, ki jih lahko povežete
in sestavite v program. Svoje vzorce lahko delite z drugimi ali jih oddate za prikaz
na novoletni jelki.

Uporaba je preprosta tudi za začetnike in ljudi brez znanja programiranja, bolj
izkušeni uporabniki pa lahko svoje vzorce napišejo tudi v JavaScriptu ali Pythonu.

Več informacij o urejevalniku Jelkly lahko najdete na [strani z informacijami](/index).

## Kako lahko oddam svoj vzorec za prikaz na jelki?

Če želite svoj vzorec prikazati na novoletni jelki, ga lahko oddate preko urejevalnika.

Ko ste zadovoljni s svojim vzorcem, kliknite na gumb **Oddaj** v spodnjem levem kotu
urejevalnika. Vnesite ime in kratek opis vzorca ter svoje ime in šolo, nato pa kliknite
na gumb **Oddaj**.

Vsi oddani vzorci bodo ročno pregledani. Če bo vaš vzorec sprejet, bo prikazan na
novoletni jelki na Fakulteti za matematiko in fiziko Univerze v Ljubljani.  Vaše ime
in šola bosta morda javno prikazana.

**Pozor:** Ko vzorec oddate, ga ni mogoče več spreminjati. Prepričajte se, da vsebuje
vse, kar želite.

## Sem učitelj. Ali moram vedeti kaj posebnega?

Pripravili smo seznam nasvetov in [informacij za učitelje](/teachers).

## Katere spletne strani moram odkleniti za Jelkly? #unblock

Za pravilno delovanje urejevalnika je potrebno dovoliti dostop do določenih domen.
To so domene, ki jih je potrebno odkleniti:

* https://jelkly.fmf.uni-lj.si/
* https://jelka.fmf.uni-lj.si/
* https://makecode.com/
* https://pxt.azureedge.net/
* https://api.github.com/
* https://immersivereaderprod.cognitiveservices.azure.com/

Za nekatere dodatne funkcionalnosti, ki so na voljo razvijalcem razširitev, je morda
potrebno odkleniti tudi naslednje domene:

* https://github.com/
* https://raw.githubusercontent.com/

## Kje so shranjeni moji projekti?

Projekti so shranjeni v lokalni podatkovni bazi brskalnika, lahko pa jih prenesete in
shranite na svojem računalniku.

Preberite več o [shranjevanju](/save) projektov.

## Ali lahko obnovim prejšnjo različico svojega projekta?

Ja. V meniju urejevalnika izberite možnost "Zgodovina različic", kjer si lahko ogledate
vse prejšnje različice projekta in jih obnovite.

## Kaj se zgodi, ko izbrišem predpomnilnik brskalnika in začasne datoteke? #clear-data

Ko izbrišete podatke v brskalniku, se izbrišejo vsi shranjeni projekti in datoteke,
potrebne za delovanje brez povezave. Projekti, ki ste jih delili ali oddali, bodo
še vedno na voljo.

## Kje se shranijo projekti, ki jih delim? #sharing

Deljeni in oddani projekti se shranijo na javni strežnik Jelke FMF. Vsakdo, ki ima URL
projekta, lahko dostopa do njega.

Vsi oddani projekti bodo ročno pregledali. Če bodo odobreni, bodo prikazani na novoletni
jelki na Fakulteti za matematiko in fiziko Univerze v Ljubljani.

## Zakaj urejevalnik še vedno kaže prejšnje ime projekta, če sem preimenoval datoteko?

Ko prenesete program za svoj projekt, ime, ki ste ga dali projektu, postane del prenesene
datoteke. Če preimenujete preneseno datoteko, bo v urejevalniku še vedno prikazano
prvotno ime projekta.

## Kako lahko izberem mapo, kamor se shranijo moji preneseni projekti?

Večina brskalnikov vam omogoča, da nastavite, da vas brskalnik vpraša, kam želite
shraniti datoteke, preden se začne prenos.

* V Microsoft Edge odprite meni brskalnika in izberite **Nastavitve**. V nastavitvah
  izberite zavihek **Prenosi** in vklopite možnost **Za vsak prenos me vprašaj, kaj
  naj se z njim zgodi**.
* V Google Chrome odprite meni brskalnika in izberite **Nastavitve**. Na strani
  nastavitev kliknite na **Napredno**, da vidite več nastavitev. Pod naprednimi
  nastavitvami poiščite možnost **Prenosi**. Vklopite možnost **Vprašaj, kam naj
  se shrani vsaka datoteka, preden se začne prenos**.
* V Mozilla Firefox odpri meni brskalnika in izberi **Nastavitve**. V zavihku
  **Splošno** pod **Datoteke in programi** izberi možnost **Vedno vprašaj, kam
  shraniti datoteko**.

## Ne najdem odgovora na svoje vprašanje. Kaj storiti?

Če ne najdete odgovora na svoje vprašanje, obiščite našo [podporo](/support) ali [nas kontaktirajte](/contact).
