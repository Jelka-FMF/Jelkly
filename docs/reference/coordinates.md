# Koordinatni sistem

Koordinatni sistem jelke sestavljajo tri osi: `x`, `y` in `z`. Osi so si pravokotne
med seboj in se sekajo v izhodišču koordinatnega sistema, ki je postavljeno v sredino
dna jelke. Glede na opazovalca je os `x` usmerjena v desno, os `y` stran od njega ter
os `z` navzgor.

Vse koordinate lučk so normalizirane glede na višino jelke, kar pomeni, da je najnižja
lučka približno na višini `z = 0` in najvišja lučka približno na višini `z = 100`.
Posledično je srednja višina na višini `z = 50`, središče jelke pa je na
koordinatah `x = 0`, `y = 0` in `z = 50`.

Meje osi `x` in `y` so odvisne od same oblike jelke, vendar so gotovo med `-100` in `100`.

Točne vrednosti ekstremov vseh osi lahko dobite z uporabo bloka [najmanjša/največja
vrednost osi](/reference/lights/lights-bound).

### ~

### ~ hint

#### Koordinatni sistem

Na spodnji sliki si lahko ogledate skico koordinatnega sistema jelke.

![Koordinatni sistem](/docs/static/images/coordinate-system.png)

### ~
