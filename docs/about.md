# Informacije o urejevalniku Jelkly

### @description Osnovne informacije o urejevalniku Jelkly

## Kaj je Jelkly?

Urejevalnik Jelkly je spletni urejevalnik, ki ga lahko uporabite za programiranje
vzorcev za [Jelko FMF](https://jelka.fmf.uni-lj.si/). Omogoča vizualno programiranje
z bloki, ki jih lahko povežete in sestavite v program. Svoje vzorce lahko delite
z drugimi ali jih oddate za prikaz na novoletni jelki na [Fakulteti za matematiko
in fiziko](https://www.fmf.uni-lj.si/sl/).

Uporaba je preprosta tudi za začetnike in ljudi brez znanja programiranja, saj
urejevalnik omogoča enostavno sestavljanje programov z uporabo vizualnih blokov.
Bolj izkušeni uporabniki lahko svoje vzorce neposredno v urejevalniku napišejo
tudi s pomočjo načina za pisanje v JavaScriptu ali Pythonu.

Projekt smo ustvarili člani [Programerskega kluba FMF](https://programerski-klub-fmf.github.io/).
Če želite izvedeti več o delovanju in programiranju jelke ali se povezati z nami,
si lahko ogledate [glavno stran projekta](https://jelka.fmf.uni-lj.si/about/), nas
[kontaktirate](/contact) ali pa se pridružite našemu [Discord strežniku](https://discord.gg/ccg4nKVR44).

## Kako uporabljati Jelkly?

Če želite ustvariti svoj vzorec, odprite [urejevalnik](https://jelkly.fmf.uni-lj.si/)
ter ustvarite nov projekt. Nato lahko s pomočjo blokov sestavite svoj vzorec in
ga preizkusite s pomočjo vgrajene simulacije. Ko ste zadovoljni s svojim vzorcem,
ga lahko oddate za prikaz na jelki.

Za več informacij si oglejte [referenco](/reference) ter stran s [seznamom blokov](/blocks),
kjer so opisane vse funkcionalnosti in bloki, ki so na voljo v urejevalniku. Če imate več
vprašanj, si oglejte [pogosto zastavljena vprašanja](/faq) ali pa nas [kontaktirajte](/contact).

Če želite dostopati do naprednejših funkcionalnosti ali napisati vzorce v drugih
programskih jezikih, si lahko ogledate repozitorij [Storži](https://github.com/Jelka-FMF/Storzi),
kamor lahko neposredno prispevate svoje vzorce v poljubnem programskem jeziku.

## Poglejte tudi

[pogosto zastavljena vprašanja](/faq),
[podpora](/support),
[kontakt](/contact)

[referenca](/reference),
[bloki](/blocks)
